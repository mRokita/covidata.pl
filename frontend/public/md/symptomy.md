# Przeciwdziałanie i symptomy

Najczęstsze symptomy COVID-19 prezentują się następująco:

* Gorączka (prawie 87%)
* Suchy kaszel (67)%
* Przemęczenie (38%)
* Flegma (33%)
* Płytki oddech (18%)
* Ból mięśni (15%)
* Ból gardła (14%)
* Ból głowy (14%)
* Dreszcze (11%)
* Mdłości (5%)

Jednym ostatnio wykrytych charakterystycznych objawów choroby jest **utrata węchu i/lub smaku**. Może on współwystępować z innymi objawami, lecz często jest jedynym symptomem choroby.

Co warte zauważenia, COVID-19 zdaje się nie wywoływać kataru. 

* **81%** chorobę przechodzi bez objawów lub z lekkimi objawami (przeziębienia, grypy)

* **14%** chorobę przechodzi ciężko (problemy z oddychaniem, niedotlenienie)
* **5%** jest w stanie krytycznym, zagrażającym życiu

Badania wykazują również, że chorobę da się przechodzić bezobjawowo, a liczbę takich przypadków estymuje się na około 18%. Osoba taka, mimo braku objawów, może dalej rozprzestrzeniać chorobę. 

### Okres inkubacji
Okres inkubacji choroby trwa zazwyczaj 2-14 dni (w 97% przypadków nie przekracza 12 dni). Średnio jest to 5 dni, a mediana wypada w 3 dniach. Najdłuższy zaobserwowany okres inkubacji wynosił 27 dni. 

### Czas trwania choroby
Choroba trwa w łagodnych przypadkach około 2 tygodni, w przypadkach cięższych 3-6 tygodni.

### Szczepionki
Wiele zespołów badawczych pracuje aktualnie nad szczepionką. Zostały rozpoczęte już fazy testów na zwierzętach, a rozpoczęcie testów na ludziach przewiduje się na następne kilka tygodni. Jednak przewidywany czas potrzebny do wypuszczenia szczepionki do powszechnego obiegu to 12-18 miesięcy. Nic również nie wskazuje na to, by skuteczne okazały się jakiekolwiek szczepionki obecnie dostępne na rynku (choć nie jest to całkowicie wykluczone).

*Autor: Alexander Golys*



